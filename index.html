<p>Informacja o sprzedaży tego kamienia wywołała ogromne poruszenie. De Beers Millennium Jewel 4 ma nie tylko wyjątkowo okazały rozmiar jak na niebieskie diamenty, doskonały, a jednocześnie nietypowy szlif owalny, czystości klasy IF (Internally Flawless, czyli wewnętrznie bez skazy) oraz bardzo rzadko występującą barwę „fancy vivid blue”. Pochodzi też z jednej z najsłynniejszych kopalni świata – Cullinan Mine znajdującej się w Republice Południowej Afryki.</p>
<p>Klejnot ten był częścią kolekcji Millennium Jewels stworzonej w 2000 roku przez znaną na całym świecie markę De Beers i udostępnionej zwiedzającym w londyńskim Millennium Dome. W zbiorze tym znalazło się łącznie 11 niezwykle rzadkich kamieni szlachetnych – 10 niebieskich diamentów i jeden bezbarwny o imponującej masie 203,04 karata. Niewiele brakowało, a ta cenna kolekcja padłaby łupem złodziei. W listopadzie 2000 roku została bowiem zaplanowana zuchwała kradzież, dzięki której zniknęłyby wszystkie klejnoty, a sprawcy wzbogaciliby się dzięki temu o zawrotną sumę 350 milionów funtów. Zostało to udaremnione dzięki funkcjonariuszom Metropolitan Police. Złodzieje zostali schwytani na gorącym uczynku, kiedy próbowali zrabować przygotowane na tę okazję diamentowe falsyfikaty, a następnie uciec na łodzi motorowej w dół Tamizy. Wszyscy niedoszli sprawcy otrzymali karę 18 lat pozbawienia wolności.</p>
<p>Diament osiągnął najwyższą kiedykolwiek cenę zapłaconą za diament na aukcji w Azji, został sprzedany za US$31.8 million, czyli US$3,151,561 za karat, na aukcji Sotheby’s Hong Kong Magnificent Jewels and Jadeite Spring Sale.</p>
<p>źródło: <a href="http://en.israelidiamond.co.il/News.aspx?boneId=918&amp;objid=16978&amp;cat=2" target="_blank">Israeli Diamond</a> </p>